% -*- root: main.tex -*-

\chapter{Studium przypadku}
\label{chap:case_study}

W~rozdziale Autor przedstawia proces modelowania danych w~mechanizmie OMC. Przebieg procesu jest omówiony na przykładzie istniejących modeli danych, które są obsługiwane przy pomocy CQL. Dzięki takiemu podejściu łatwo jest wskazać korzyści, które zapewnia użytkownikowi stosowanie OMC.

\section{Twissandra}
\label{sec:case_study_twissandra}

W~sekcji \ref{sec:twissandra} został szczegółowo omówiony projekt Twissandra. Przedstawia on kompletny model danych w~języku CQL dla serwisu o~funkcjonalności analogicznej do platformy Twitter. Autor pracy przedstawi proces tworzenia analogicznego schematu w~OMC z~rozbiciem na poszczególne encje danych.

\subsection{Użytkownik}

Encja użytkownika posiada tylko dwie właściwości - nazwę oraz hasło. Nawet dla tak prostego przypadku mechanizm OMC może wprowadzić znaczne ułatwienie dla użytkownika. W~zaprezentowanym w~sekcji \ref{sec:twissandra} przykładzie hasło było przechowywane jako otwarty tekst. W~docelowym systemie takie rozwiązanie byłoby nieakceptowalne ze względów bezpieczeństwa. 

Zgodnie z~obecnymi standardami bezpieczeństwa przechowywanie hasła w~bazie danych wymaga wykonania następujących operacji:~\cite{how_to_store_users_password_safely}

\begin{enumerate}
	\item Przechowywanie w~bazie danych wartości funkcji skrótów haseł. Rekomendowanym algorytmem do obliczania funkcji skrótu jest \verb+SHA-256+.
	\item Wykorzystanie ,,soli''. Polega to na łączeniu losowego ciągu znaków (o~długości 16 bitów lub większej) z~hasłem. Na podstawie tak uzyskanego ciągu obliczana jest funkcja skrótu. Losowe znaki, które służą jako ,,sól'' są zapisywane, obok skrótu, w~bazie danych. Dzięki temu:
		\begin{itemize}
			\item Dwaj użytkownicy z~identycznym hasłem (z~dużym prawdopodobieństwem zależnym od jakości losowania ,,soli'') w~bazie danych będą mieli różne funkcje skrótu.
			\item Zwiększa się liczba kombinatorycznych możliwości to sprawdzenia w~przypadku ataków typu brute force\footnote{Brute force (ang. brutalna siła) - atak polegający na sprawdzaniu wszystkich możliwych haseł aż do momentu znalezienia poprawnego.~\cite{brute_force_definition}}. Każda możliwość musi zostać przetestowana dla dowolnej ,,soli'' występującej w~danych.
		\end{itemize}
	\item Wykorzystanie iteracyjnego algorytmu PBKDF2 opisanego w~standardzie RFC 2898.~\cite{rfc_2898} Pozwala on skalować czas niezbędny do wyznaczenia funkcji skrótu dla jednego hasła poprzez zwiększanie liczby wymaganych iteracji obliczeń. Dzięki temu zwiększa się czas niezbędny do zgadnięcia klucza użytkowników, którzy nie stosują kryptograficznie bezpiecznych haseł.
\end{enumerate}

W~przypadku modelowania encji użytkownika z~wykorzystaniem języka CQL odpowiedzialność za bezpieczeństwo przechowywania haseł spada na programistę aplikacji. Mechanizm OMC posiada dedykowany do przechowywania kluczy typ pola \verb+PasswordField+. Pozwala on wybrać algorytm obliczania funkcji skrótu, potrafi automatycznie dodawać ,,sól'', a~także wyspecyfikować liczbę iteracji PBKDF2. W~kolumnach bazy danych, oprócz skrótu i~,,soli'' zapisywana jest także liczba iteracji. W~przyszłości informacja ta może zostać wykorzystania do zwiększenia bezpieczeństwa haseł.

Pole \verb+PasswordField+ charakteryzuje się tym, że przeliczenia dokonywane są w~trakcie ustawiania wartości. Oznacza to, że w~pamięci przechowywane jest wyłącznie wynikowa wartość funkcji skrótu. Wartość hasła może być jedynie ustawiona lub porównana - sprawdzenie zgodności kluczy dokonywane jest za pomocą metody \verb+check+.

Definicja modelu użytkownika w~OMC została zaprezentowana na diagramie~\ref{vrb:omc_twissandra_user}. W~schemacie bazodanowym pole \verb+username+ zostanie zmapowane na kolumnę tekstową, natomiast pole \verb+password+ będzie automatycznie obsługiwane przez trzy kolumny - \verb+password+ do przechowywania wartości skrótu klucza, \verb+password_salt+ z~,,solą'' oraz \verb+password_iterations+, w~którym przechowywana jest siła algorytmu PBKDF2. Widać tutaj istotną różnicę w~stosunku do tradycyjnych systemów mapowania obiektowo-relacyjnego. Definicja modelu nie skupia się na fizycznej strukturze danych, ale na rodzaju przechowywanych informacji (w~tym wypadku klucza).

\begin{verbbox}
	class User(Model):
	    username = TextField(partition_key=True)
	    password = PasswordField(algorithm='SHA256',
	                             salt=True, 
	                             iterations=10000)
\end{verbbox}

\begin{figure}[ht!]
	\centering
	\theverbbox
	\caption{Użytkownik Twissandry zamodelowany w~OMC.}
	\label{vrb:omc_twissandra_user}
\end{figure}

Do modelu można odwoływać się przy pomocy zarządcy obiektów (pozwala on wyszukiwać wpisy w~bazie danych) lub bezpośrednio do instancji. Przykładem wykorzystania zarządcy jest pobranie użytkownika o~pseudonimie \verb+jturek+ zaprezentowane w~pierwszej linii listingu~\ref{vrb:omc_twissandra_user_operations}. W~drugiej linii widać odwołanie bezpośrednio do instancji, które sprawdza czy \verb+UnsafePassword+ jest hasłem znalezionego użytkownika.

\begin{verbbox}
	user = User.objects().get('jturek')
	user.password.check('UnsafePassword') # false
\end{verbbox}

\begin{figure}[ht!]
	\centering
	\theverbbox
	\caption{Przykłady odwołania do encji użytkownika.}
	\label{vrb:omc_twissandra_user_operations}
\end{figure}

\subsection{Śledzeni użytkownicy}

Fakt śledzenia użytkownika odnotowywany jest poprzez model \verb+Followers+. Przechowuje on relacje pomiędzy dwiema osobami wraz z~datą utworzenia zależności. Propozycja modelu została przedstawiona na listingu~\ref{vrb:omc_twissandra_followers}.

\begin{verbbox}
	class Followers(Model):
	    user = RelatedField(relates=User, 
	                        partition_key=True)
	    follower = RelatedField(relates=User,
	                            clustering_key=True,
	                            searchable=True)
	    since = TimestampField(auto_add_now=True)
\end{verbbox}

\begin{figure}[ht!]
	\centering
	\theverbbox
	\caption{Śledzeni użytkownicy w~Twissandrze zamodelowani w~OMC.}
	\label{vrb:omc_twissandra_followers}
\end{figure}

Model \verb+Followers+ wykorzystuje prosty typ zależności - \verb+RelatedField+. Przenosi on składowe klucza ze wskazywanej do danej encji. Dodatkowo umożliwia operowanie zarówno na obiektach, jak również na prostych wartościach. Na listingu~\ref{vrb:omc_twissandra_followers_relation} zaprezentowano dwa sposoby połączenia obiektu \verb+Followers+ z~tym samym użytkownikiem. Pierwszy z~nich polega na podstawieniu do pola instancji powiązanego obiektu. Drugi pozwala bezpośrednie ustawienie komponentu klucza jako wartości. Dla pola o~nazwie \verb+field+ i~komponentu klucza o~nazwie \verb+component+ podstawienie to może być wykonane przez odwołanie do pola \verb+field_component+. Mechanizm ten oferuje wsparcie dla złożonych kluczy.

\begin{verbbox}
	follower_one = Followers()
	follower_one.user = User.objects().get('jturek')
	follower_two = Followers()
	follower_two.user_username = jturek'
\end{verbbox}

\begin{figure}[ht!]
	\centering
	\theverbbox
	\caption{Ustawianie wartości pola RelatedField przez obiekt powiązany lub jego klucz.}
	\label{vrb:omc_twissandra_followers_relation}
\end{figure}

Podczas pobierania instancji modelu \verb+Followers+ z~bazy danych domyślnie uzupełniane są wyłącznie wartości kluczy. Na żądanie użytkownik może ściągnąć obiekt wraz z~elementami powiązanymi. Zostało to zaprezentowane na listingu~\ref{vrb:omc_twissandra_followers_relation_eager}. Pobierając obiekt \verb+follower_one+ bez użycia metody \verb+related()+ odwołanie do pól encji zależnej powoduje wyjątek aplikacji. W~przypadku instancji \verb+follower_two+ wszystkie właściwości powiązane są dostępne do odczytu.

\begin{verbbox}
	follower_one = Followers.objects().find(user='jturek', 
	                   follower='manisero')
	follower_one.user.password.check('Pass1') # exception
	follower_two = Followers.objects().find(user='jturek',
	                   follower='manisero').related()
	follower_two.user.password.check('Pass2') # ok
\end{verbbox}

\begin{figure}[ht!]
	\centering
	\theverbbox
	\caption{Pobieranie instancji obiektu wraz z~elementami powiązanymi.}
	\label{vrb:omc_twissandra_followers_relation_eager}
\end{figure}

W~trakcie opisywania modelu danych Twissandry Autor zauważył, że dodanie indeksu do tabeli \verb+followers+ na kolumnie \verb+follower+ umożliwia odwrócenie zależności. Z~wykorzystaniem OMC jest to jeszcze prostsze - wystarczy dla zadanego pola ustawić flagę \verb+searchable+. Mechanizm sam utworzy odpowiedni indeks i~umożliwi wyszukiwanie po wartościach wskazanej kolumny. Na listingu~\ref{vrb:omc_twissandra_searching_followers} przedstawiono odwołanie do metod interfejsu, które umożliwia odnalezienie wszystkich osób śledzonych przez użytkownika \verb+jturek+.

\begin{verbbox}
	Followers.objects().find(follower='jturek')
\end{verbbox}

\begin{figure}[ht!]
	\centering
	\theverbbox
	\caption{Wyszukiwanie wszystkich osób śledzonych przez \emph{jturek}.}
	\label{vrb:omc_twissandra_searching_followers}
\end{figure}

Wykorzystując OMC do modelowania tabeli \verb+Followers+ użytkownik otrzymuje jeszcze jedno udogodnienie. Pole z~odciskiem czasu o~nazwie \verb+since+ jest oznaczone parametrem \verb+auto_add_now+. Dzięki temu przy dodawaniu nowego wpisu jego wartość, jeżeli nie została wyspecyfikowana jawnie, zostanie wypełniona obecną datą i~czasem. Wprawdzie język CQL pozwala w~prosty sposób osiągnąć ten sam efekt (za pomocą funkcji \verb+dateOf(now())+), ale trzeba o~tym pamiętać w~każdym fragmencie aplikacji. Posiadając poprawnie zaprojektowany model w~OMC użytkownik może zaniedbać istnienie pola aż do momentu odczytywania jego wartości.

\subsection{Wpisy}

Przedstawiony w~sekcji~\ref{sec:twissandra} schemat tabeli dla wpisów posiada trzy właściwości: identyfikator, nazwę użytkownika oraz treść. Jest to prosty model, który wykorzystuje jedynie mechanizmy omówione dotychczas. Został on zaprezentowany na listingu~\ref{vrb:omc_twissandra_tweet}.

\begin{verbbox}
	class Tweet(Model):
	    __manager__ = TweetManager

	    id = UuidField(partition_key=True, 
	                   auto_generate=True)
	    user = RelatedField(relates=User)
	    body = TextField()
\end{verbbox}

\begin{figure}[ht!]
	\centering
	\theverbbox
	\caption{Wpis w~Twissandrze zamodelowany w~OMC.}
	\label{vrb:omc_twissandra_tweet}
\end{figure}

W~przypadku dodawania nowych wpisów warto rozważyć problem osi czasu. Z~analizy modelu Twissandry wiadomo, że wstawienie nowego wiersza do tabeli \verb+tweets+ implikuje konieczność uzupełnienia powiązanych rekordów w~tabeli \verb+timeline+. OMC pozwala przeciążać obiekty zarządzające encjami. Dzięki temu możliwe jest zmodyfikowanie metody \verb+save()+, która zapisuje instancję w~bazie danych w~taki sposób, aby oś czasu była wypełniana automatycznie.

Pole \verb+__manager__+ klasy \verb+Model+ wskazuje na typ obiektu zarządzający danymi tego modelu. Dzięki temu możliwe jest zastąpienie standardowej implementacji elementem, który posiada dedykowaną logikę. Podczas zapisywania nowego wiersza zarządca wpisów \verb+TweetManager+:

\begin{enumerate}
	\item Odszuka wszystkich użytkowników śledzących autora wpisu.
	\item Dla każdego ze śledzących utworzy wpis na osi czasu.
	\item Utworzy wpis na osi czasu autora wpisu.
\end{enumerate}

\noindent Implementację według powyższego algorytmu przedstawia listing~\ref{vrb:omc_twissandra_tweet_save}.

\begin{verbbox}
	class TweetManager(ObjectManager):
	    def save(entity):
	        super(ObjectManager, self).save(entity)

	        followers = Followers.objects().find(
	                        user=entity.user_username)

	        for follower in followers:
	            timeline = Timeline(user=follower.username, 
	                                tweet=entity)
	            timeline.save()

	        user_timeline = Timeline(user=entity.user_username, 
	                                 tweet=entity)
	        user_timeline.save()
\end{verbbox}

\begin{figure}[ht!]
	\centering
	\theverbbox
	\caption{Automatyczne zapisywanie wpisu do osi czasu użytkownika oraz śledzących go osób.}
	\label{vrb:omc_twissandra_tweet_save}
\end{figure}

Możliwość włączenia uniwersalnych metod przetwarzania danych bezpośrednio do funkcji obsługujących model jest korzystna. Sposób obsługi przechowywanych informacji stanowi o~ich charakterystyce. Pojęciowo jest on  integralną częścią modelu. Korzyści są widoczne zwłaszcza w~ramach rozwoju systemu. Jeżeli zajdzie konieczność dodania niestandardowej logiki biznesowej obsługującej encje zagwarantowane jest, że modyfikacje wystarczy wprowadzić w~jednym miejscu.

Klasa \verb+ObjectManager+ posiada metodę, która umożliwia modyfikację instancji modelu bezpośrednio przed zapisem. Jej działanie zostanie zaprezentowane dla następujących prawdopodobnych założeń dla serwisu Twitter:

\begin{itemize}
	\item W~systemie wpisy dodawane są tylko w~kontekście aktualnie zalogowanego użytkownika.
	\item Istnieje obiekt \verb+LoginManager+, który zwraca informację o~aktualnie zalogowanym użytkowniku.
\end{itemize}

Przyjmując powyższe założenia można zmodyfikować zarządcę wpisów w~taki sposób, aby w~polu \verb+user+ zawsze zapisywana była nazwa aktualnie uwierzytelnionego użytkownika. Do tego celu nadpisano metodę wywoływaną przed każdym zapisem - \verb+before_save()+. Jej użycie przedstawia listing~\ref{vrb:omc_twissandra_tweet_pre_save}.

\begin{verbbox}
	class TweetManager(ObjectManager):
	    def before_save(entity):
	        super(ObjectManager, self).before_save(entity)
	        entity.user = LoginManager.get_authenticated_user()
\end{verbbox}

\begin{figure}[ht!]
	\centering
	\theverbbox
	\caption{Automatyczne uzupełnianie pola \emph{user} aktualnie uwierzytelnionym użytkownikiem.}
	\label{vrb:omc_twissandra_tweet_pre_save}
\end{figure}

\subsection{Oś czasu}

Oś czasu jest najbardziej skomplikowanym elementem modelu Twissandry. Jednocześnie ukazuje najwięcej korzyści wykorzystania mechanizmu OMC do modelowania dziedziny danych. 

Oś czasu jest bezpośrednio związana z~użytkownikiem. Do realizacji tego powiązania, podobnie jak w~przypadku wpisów lub śledzonych osób, można wykorzystać pole typu \verb+RelatedField+. Znacznie ciekawszym przypadkiem jest relacja osi czasu i~wpisu. Zgodnie z~wnioskami przedstawionymi w~sekcji~\ref{sec:twissandra} do wydajnej realizacji tego powiązania można wykorzystać denormalizację. 

Relizując denormalizację przy pomocy języka CQL nie ma możliwości wprowadzenia żadnego powiązania pomiędzy odpowiadającymi kolumnami. Dane traktowane są zupełnie niezależnie, a~za zachowanie ich spójności odpowiada wyłącznie programista aplikacji. Mechanizm OMC realizuje logiczne powiązanie danych przy pomocy pola \verb+DenormalizedField+. Świadczą o~tym następujące możliwości:

\begin{itemize}
	\item Wartość pola może być ustawiana na podstawie instancji obiektu zależnego (w~tym wypadku \verb+Tweet+).
	\item Istnieje możliwość sprawdzenia poprawności denormalizacji. Zapis obiektu \verb+Timeline+ za pomocą metody \verb+save(validation=True)+ nie powiedzie się jeżeli dane będą niezgodne z~wskazywaną encją. Odpowiada to (rozbudowanemu o~sprawdzanie kolumn niebędących kluczem) mechanizmowi klucza obcego w~relacyjnych bazach danych.
	\item Mechanizm udostępnia interfejs do automatycznej aktualizacji encji zależnych. Przy modyfikacji obiektu klasy \verb+Tweet+ z~wykorzystaniem metody \verb+update(update_related=True)+ zaktualizują się również odpowiadające temu wpisowi instancje osi czasu.
\end{itemize}

Do realizacji powiązania poprzez denormalizację wymagane jest podanie dwóch danych. W~parametrze \verb+relates+ wskazywana jest klasa modelu zależnego, natomiast parametr \verb+fields+ to lista nazw pól, które mają zostać zdenormalizowane. Istotne jest, że klucz encji zależnej automatycznie dołączany jest do listy denormalizowanych pól. Na listingu~\ref{vrb:omc_twissandra_timeline} pokazana jest definicja modelu osi czasu, która wykorzystuje \verb+DenormalizedField+.

\begin{verbbox}
	class Timeline(Model):
	    user = RelationField(relates=User,
	                         partition_key=True)
	    tweet_time = UuidField(type=TimeUuid, 
	                           auto_generate=True,
	                           clustering_key=True,
	                           partition_by_day=True)
	    tweet = DenormalizedField(relates=Tweet,
	                              fields=['body'])
\end{verbbox}

\begin{figure}[ht!]
	\centering
	\theverbbox
	\caption{Oś czasu w~Twissandrze zamodelowana w~OMC.}
	\label{vrb:omc_twissandra_timeline}
\end{figure}

W~sekcji~\ref{sec:twissandra} Autor zaproponował żeby oś czasu była partycjonowana po nazwie użytkownika oraz dacie wpisu (z~dokładnością do dnia). Można wykorzystać do tego celu metodę \verb+before_save()+ omówioną przy okazji encji wpisu:

\begin{enumerate}
	\item Do modelu \verb+Timeline+ dodać tekstowe pole \verb+day+ i~dołączyć je do klucza typu partycjonującego.
	\item W~metodzie \verb+before_save()+ pobrać datę wpisu z~pola \verb+tweet_time+, sformatować ją do postaci ciągu znaków i~wpisać do pola \verb+day+.
\end{enumerate}

Rozwiązanie to wprowadza pewną automatyzację. Podobnie jak w~przypadku implementacji wykorzystującej czysty język CQL wymaga jednak napisania kodu źródłowego służącego do formatowania dat. Pamiętając, że OMC oferuje wsparcie dla wzorców projektowania można znacznie prościej zaprojektować model. Opisany w~sekcji~\ref{sec:time_series_modeling} szereg zdarzeń jest odpowiedzialny za partycjonowanie wpisów po komponentach daty. Wykorzystując wzorzec wystarczy dodać do pola \verb+tweet_time+ parametr konfiguracyjny \verb+partition_by_day=True+ i~wszystkie opisane wcześniej czynności zostaną automatycznie wykonane przez OMC. 


